<div class="principle-title"><strong>C</strong>etățean</div>
<p class="principle-text">Tot ce facem începe cu cetățeanul obișnuit în minte. Prin proiectele noastre ne propunem să îmbunătățim experiența de-a fi cetățean.</p>
<div class="principle-title"><strong>I</strong>ndependență</div>
<p class="principle-text">Nu avem pe nimeni în spate si nici nu vrem să avem. Independența ne permite să fim deschiși, integri și onești și-n victorii și-n eșecuri.</p>
<div class="principle-title"><strong>V</strong>alori civice</div>
<p class="principle-text"> Credem în oameni și în ce putem face împreună pentru noi toți. Credem în demnitate. În mai bine si în binele comun. Credem în adevăr și în date concrete. Credem în egalitate, responsabilitate și în puterea pe care o aduce o guvernare participativă. Susținem și aderăm la valorile civice care unesc toți oamenii dintr-o societate indiferent de educație, venituri sau ocupație.</p>
<div class="principle-title"><strong>I</strong>nformatizare</div>
<p class="principle-text">Informatizarea face ca orice sistem să funcționeze mai bine. Credem în tehnologii <em>Open Source</em>care permit replicări, adaptări și îmbunătățiri deschise și continue la sistemele digitale ale societății. Credem în digitalizare integrată, care interconectează alte sisteme și funcționează de pe orice dispozitiv.</p>
<div class="principle-title"><strong>C</strong>olaborare</div>
<p class="principle-text">Împreună putem să facem mai multe, mai bine și mai repede. Ambiția, competențele și experiența noastră adunate alcătuiesc o capacitate de muncă și de inovare greu de egalat. Doar împreună putem să reușim.</p>
<div class="principle-title"><strong>T</strong>ransparență</div>
<p class="principle-text">Vrem transparență în toate lucrurile care ne privesc pe noi toți. Informația e putere și avem dreptul să fim informați. Trebuie să știm unii de alții.</p>
<div class="principle-title"><strong>E</strong>galitate</div>
<p class="principle-text">Susținem egalitatea, meritocrația și valorile democratice. Credem că valoarea unui om se demonstrează în primul rând prin ce face, cum interacționează cu ceilalți și cum alege să respecte principiile civice.</p>
<div class="principle-title"><strong>C</strong>omunitate</div>
<p class="principle-text">Mobilizăm, în interes civic, zeci de resurse specializate. Împreună suntem un departament profesionist de intervenție civică. Încurajăm inițiativa, iar munca, meritele și bobârnacele le împarțim în echipă.</p>
<div class="principle-title"><strong>H</strong>artă</div>
<p class="principle-text">Suntem cei care punem România pe harta lumii. Suntem conectați prin tehnologie și reuniți de întâmplarea de-a fi români și ne propunem să maximizăm ce avem ca să corectăm ce nu avem încă.</p>
<p class="principle-text">Ne e dragă <strong>ROMÂNIA</strong> și vrem să o ajutăm să-și atingă potențialul.</p>
<p class="principle-text">Împreună suntem CIVICTECH ROMÂNIA!
<a href="https://civictech.ro/hai-si-tu/" target="_blank" rel="noopener"><strong>Hai să ne-apucăm de treabă!</strong></a></p>
